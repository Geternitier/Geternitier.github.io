<?xml version="1.0" encoding="utf-8"?>
<search>
  
  
  
  <entry>
    <title>Geternitier的博客</title>
    <link href="/2022/10/20/hello-world/"/>
    <url>/2022/10/20/hello-world/</url>
    
    <content type="html"><![CDATA[<h3 id="天马歌"><a href="#天马歌" class="headerlink" title="天马歌"></a>天马歌</h3><span id="more"></span><p>唐·李白</p><p>天马来出月支窟，背为虎文龙翼骨。<br>嘶青云，振绿发， 兰筋权奇走灭没。<br>腾昆仑，历西极，四足无一蹶。<br>鸡鸣刷燕晡秣越，神行电迈蹑慌惚。<br>天马呼，飞龙趋， 目明长庚臆双凫。<br>尾如流星首渴乌，口喷红光汗沟朱。<br>曾陪时龙蹑天衢，羁金络月照皇都。<br>逸气棱棱凌九区，白璧如山谁敢沽。<br>回头笑紫燕，但觉尔辈愚。<br>天马奔， 恋君轩，駷跃惊矫浮云翻。<br>万里足踯躅，遥瞻阊阖门。<br>不逢寒风子，谁采逸景孙。<br>白云在青天，丘陵远崔嵬。<br>盐车上峻坂，倒行逆施畏日晚。<br>伯乐翦拂中道遗，少尽其力老弃之。<br>愿逢田子方，恻然为我悲。<br>虽有玉山禾，不能疗苦饥。<br>严霜五月凋桂枝，伏枥衔冤摧两眉。<br>请君赎献穆天子，犹堪弄影舞瑶池。  </p>]]></content>
    
    
    
  </entry>
  
  
  
  
</search>
